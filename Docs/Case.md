# Case Description

**EventHarmoni ønsker at udvikle en mobilapp, der gør det nemmere for brugere at planlægge og deltage i events. Appen skal indeholde følgende funktioner:**

1. **To brugerroller:** Planlæggere og Gæster
    * **Planlæggere:** Skal kunne oprette, redigere og administrere events. De kan også se statistikker over tidligere events og gæstelister.
    * **Gæster:** Kan se detaljer om de events, de er inviteret til, samt RSVP og modtage opdateringer.

2. **Login System:** For at sikre, at kun autoriserede brugere har adgang til specifikke funktioner, skal appen inkludere et autentificeringssystem. Dette vil beskytte brugerdata og sikre, at invitationer og eventdata forbliver private.

3. **Mobil-specifikke funktioner:**
    * **Push-notifikationer:** For at opdatere brugere om eventændringer, påmindelser og nye invitationer i god tid.
    * **Indbygget kamera:** Planlæggere kan uploade billeder og videoer fra eventlokationer eller fra selve eventet for at dele med gæsterne.

4. **Kundens engagement:** EventHarmoni ønsker at være aktivt involveret i udviklingsprocessen med regelmæssige møder hver uge med udviklergruppen for at sikre, at appen opfylder deres behov og ønsker. Møderne kan afholdes mandag eller fredag.

5. **UI Eksempler:** Appen skal have en brugervenlig og intuitiv grænseflade med fokus på enkel navigation og tiltalende design. Farverne skal følge virksomhedens brandguideline (grøn og guld), og designet skal inkludere klare, store knapper og letlæselige tekster.

6. **Event typer:** Det skal være muligt at oprette både public og private events, hvor private events kræver, at eventplanlæggere inviterer alle de gæster, som ønsker at deltage, mens public events skal være mulige for gæster selv at invitere sig til.

7. **Ekstra features:**
    * **QR-kode billet system:** Hver gæst får en unik QR-kode, som kan scannes af planlæggeren ved ankomst til eventet. Dette registrerer gæstens ankomst og kan bruges til at holde styr på deltagerne i realtid. (high priority)
    * **Venstrehånds layout:** Det skal være muligt at skifte app layout til at være nemmere for en venstrehåndet person at bruge appen.
    * **GPS feature:** Appen skal have en GPS-funktion, som gør det nemmere at se, hvor eventplanlæggere er lige nu.
    * **Single sign on (SSO):** Mulighed for SSO ved brug af for eksempel Google eller Facebook.
    * **Internationalization:** Sproget skal som standard være dansk, men det skal være muligt at skifte til andre sprog (engelsk).
    * **Auto update:** Appen skal automatisk opdatere, når der er en nyere udgave.
    * **AI-funktion:** En AI-funktion, der kan anbefale events til gæster baseret på deres tidligere deltagelser og interesser.
